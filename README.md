# Guida Galattica al profilo LinkedIn

![LinkedIn_Logo_2013.png](./assets/images/linkedin-logo.png)

_Benvenuto/a in questa guida per ottimizzare il tuo profilo LinkedIn! Esattamente come la guida al CV (che trovi <a href="https://guidopenta.github.io/galactic-CV-guide/">qui</a> ) l'obiettivo è quello di darti degli spunti utili a rendere il tuo profilo LinkedIn attrattivo ma soprattutto "keyword-friendly". Essendo un social network professionale, lo scopo della guida è semplice: farti trovare!_


## Indice 

1. [Indicazioni generali](#1-indicazioni-generali)
2. [Foto profilo e foto copertina](#2-foto-profilo-e-foto-copertina)
3. [La Headline](#3-la-headline)
4. [Sezione Informazioni (about me)](#4-sezione-informazioni-about-me)
5. [Le esperienze professionali](#5-le-esperienze-professionali)
6. [La formazione](#6-la-formazione)
7. [Licenze e certificazioni](#7-licenze-e-certificazioni)
8. [Competenze](#8-competenze)
9. [Lingue](#9-lingue)
10. [Referenze](#10-referenze)
11. [Considerazioni-finali](#11-considerazioni-finali)

## 1) Indicazioni generali

LinkedIn, nel mondo, conta circa 830 milioni di utenti attivi, di cui circa 16 milioni in Italia. Per il settore tech è, senza dubbio, lo strumento migliore che le persone che lavorano come recruiter/head hunters/talent acquisition usano tutti i giorni per trovare professionisti/e del settore IT.
Prima di scendere nel dettaglio dei vari punti della guida, alcune considerazioni generali per iniziare al meglio:
- Lo so, moltissimi recruiter non conoscono il tuo gergo, i nomi delle tecnologie/framework, confondono Java con Javascript (no, non sono la stessa cosa) e così via. E questo, immagino, ti fa incazzare. MA, ti prego, cerca comunque di essere sempre comprensivo ed empatico verso chi ti scrive. Cerca, per quanto possibile, di rispondere sempre ai messaggi che ricevi perché dall'altra parte c'è comunque una persona che sta lavorando e che merita rispetto esattamente come lo meriti tu. Se al momento non sei in cerca di un nuovo lavoro, ti consiglio magari di prepararti un testo preimpostato da inviare a chi ti scrive. Tu perdi pochi secondi di tempo e ti assicuro che chi c'è dall'altra parte apprezzerà!
- La questione dell'opentowork: sicuramente penserai che la cornice verde #opentowork non sia un granché, vero? E pensi anche che, se la metti, la tua azienda ti sgamerà subito e capirà che stai cercando un nuovo lavoro. Non so se lo sai, ma c'è anche la possibilità di segnalare che sei opentowork ma non al "pubblico": basta cliccare sul tasto "disponibile per" sotto la foto profilo e, dopo aver selezionato l'opzione "cambiare lavoro" nella maschera che ti si aprirà, scorri in basso e troverai un menù con il titolo "scegli chi può vedere che sei disponibile per opportunità di lavoro" e seleziona "solo recruiter": in questo modo i recruiter, utilizzando Linkedin Recruiter, vedranno una voce nel tuo profilo "disponibile a lavorare". Easy!
- Chi cerca professionisti su Linkedin lo fa principalmente utilizzando le keyword (parole chiave), in due modi: o usando le stringhe booleane (sei un dev, penso sia inutile spiegarti cosa siano) o usando appunto le parole chiave ed altri filtri con la licenza LinkedIn Recruiter (il profilo a pagamento di Linkedin che sblocca tutta una serie di funzionalità, fra cui tantissimi filtri di ricerca ottimizzata e molto altro). Da qui si intuisce che TUTTO ciò che è scritto sul tuo profilo è utile a farti trovare e, soprattutto, a rientrare in modo mirato nelle ricerche che vengono effettuate sulla piattaforma proprio tramite le parole chiave. Approfondiremo comunque questo aspetto nelle sezioni successive della guida
- LinkedIn, come ogni altro social network, ha un proprio algoritmo che regola cosa ti appare nel feed, le interazioni fra iscritti e molto altro. Per mantenere un profilo visibile ed "engaging" molte guide online consigliano di postare 3-4 contenuti a settimana e di lasciare almeno due commenti al giorno. Questa, almeno, sarebbe la golden rule per tenere un profilo "amico" dell'algoritmo. Detto questo, sei libero di utilizzare il tuo profilo come meglio credi: se non hai nulla di interessante da postare, non devi farlo per forza! Il grandissimo pregio di LinkedIn è dato proprio dai contenuti di vaore che vengono postati. Io, ad esempio, posto poco (in media, una volta a settimana) ma in compenso commento molto e tengo vive le tante relazioni sulla piattaforma (anche i messaggi privati "attivano" l'algoritmo, lo sapevi?). Trova quindi il tuo personale "tone of voice" ed adattalo a quello che vuoi comunicare. E ricorda: anche non comunicare è comunicare :)

## 2) Foto profilo e foto copertina

Rispetto al CV, su LinkedIn la foto profilo è FONDAMENTALE (uno studio rivela che chi ha una foto profilo professionale ha 20x visualizzazioni del profilo rispetto a chi non ha una foto). Usane una professionale (NO foto sgranate, NO fototessere di 20 anni fa, NO foto al mare..insomma hai capito), ti prego. Come ho scritto nella guida al CV, se non hai una foto anche un avatar o una illustrazione vanno bene. Ma anche qui, che siano professionali, non fatte con Paint ecco.
Riguardo l'immagine di copertina: non è a mio avviso fondamentale ma io la sfrutterei per un tocco di personalizzazione: un pezzettino di codice? Una quote famosa? Un meme? Ecco, potete usare l'immagine di copertina per "trasmettere qualcosa" a chi visita il vostro profilo. Sfruttatela!

## 3) La headline

Immediatamente dopo aver settato la foto profilo e l'immagine di copertina, bisogna porre la massima attenzione a quest'altra importantissima sezione del profilo, ovvero la headline: è la sezione testuale che si trova immediatamente sotto la foto, che di norma comprende il sommario e la posizione lavorativa attuale.
Nell'immagine sottostante trovate un ottimo esempio, ovvero la headline di Patryk: un developer molto attivo su Linkedin e che a mio avviso ha un profilo estremamente curato in tutti i suoi dettagli.

![headline-patryk.png](./assets/images/headline-patryk.png)

Ma perché la sua headline funziona? Semplice: fornisce in maniera veloce ma efficace una overview prima di tutto dello stack tecnologico che utilizza e conosce (nel suo caso sia per la parte FE che per la parte BE) ma anche un ulteriore spunto riguardo la sua passione per l'open source.
Inoltre, e questa è una cosa importantissima, tutte le tecnologie/framework che ha inserito nella headline sono delle keyword (ricordi? Ne abbiamo parlato nell'introduzione) quindi i recruiter ricercando ad esempio un dev che conosca sia Typescript che React sicuramente capiteranno sul profilo di Patryk perché quel testo nelle headline funge da parola chiave. 
A prescindere dalle keyword, la headline è a colpo d'occhio una delle primissime cose che si notano sul profilo: è uno spazio dove devi riuscire a comunicare in poche righe chi sei, cosa fai (ed eventualmente, cosa cerchi). Sfruttala AL MASSIMO!

## 4) Post in primo piano



